---
layout: post
date: 2020-02-27 23:33:23 +0300
excerpt_separator: "<!--more-->"
author: M. Sahlman
title: Wet plate collodion eli märkälevy
categories: märkälevy
bgimage: ''

---
Märkälevykuvaus keksittiin vuonna 1851 Englannissa. Keksijänä pidetään Frederick Scott Archeria ja vajaassa kymmenessä vuodessa märkälevy syrjäytti lähes kokonaan aikaisemman valokuvaustavan, jota kutsuttiin dagerrotypiaksi. Suomessa ensimmäinen dagerrotypiavalokuva otettiin vuonna 1842. Märkälevykuvaus mahdollisti positiivikuvien lisäksi myös negatiivit, jotka mullistivat valokuvauksen. Nyt yhdestä kuvasta voitiin tehdä useita vedoksia. 

<!--more-->

Märkälevykuvauksen kulta-aikaan kuvaajat jaettiin usein kolmeen kategoriaan: oli tintypistit, ambrotypistit ja valokuvaajat. Valokuvaajat olivat heitä, ketkä taitoivat negatiivien tekemisen ja tekivät negatiiveista vedoksia. Tintypistit kuvasivat positiivikuvia suoraan mustaksi pinnoitetulle metallilevylle ja ambrotypistit kirkkaalle lasilevylle. Negatiivien tekeminen on märkälevykuvauksen muodoista vaikein. 

Kuvaus vaatii valmisteluja, levy pinnoitetaan kollodion-liuoksella ja annetaan herkistyä hopeanitraatissa. Tässä vaiheessa levystä tulee valoherkkä. Herkistymisen jälkeen levy ladataan levykasettiin, asetetaan kameraan ja kuvataan.  Kuvaus tulee tapahtua 10-15 minuutissa ja levy pitää kestää märkänä koko ajan. Kuvauksen jälkeen levy kehitetään pimiössä , kiinnitetään ja pestään. Pesua seuraa kuivaus ja lakkaus. Osa työvaiheista tehdään pimeässä, punavalon alla. 

Märkälevyssä käytetään useita kemikaaleja: Kollodion-liuos koostuu etanolista, eetteristä, nitroselluloosasta sekä kadmiumbromidesta ja kaliumjodidista. Hopeanitraattiliuos sisältää 9% hopeanitraattia sekä vettä. Kehitteessä on rautasulffaattia, etanolia, etikkahappoa, vettä ja sokeria. Kiinnitteenä käytetään monesti kaliumsyanidia sen helpon pestävyyden vuoksi. Vernissa eli lakka koostuu etanolista, laventeliöljystä ja sandarak hartsista. Huolimattomasti toimiessa prosessi on vaarallinen. 