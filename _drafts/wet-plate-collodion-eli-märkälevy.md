---
layout: post
date: 2020-02-27 23:33:23 +0300
excerpt_separator: "<!--more-->"
author: M. Sahlman
title: Wet plate collodion eli märkälevy
categories: märkälevy

---
Märkälevykuvaus keksittiin vuonna 1851 Englannissa. Keksijänä pidetään Frederick Scott Archeria ja vajaassa kymmenessä vuodessa märkälevy syrjäytti lähes kokonaan aikaisemman valokuvaustavan, jota kutsuttiin dagerrotypiaksi. Suomessa ensimmäinen dagerrotypiavalokuva otettiin vuonna 1842. Märkälevykuvaus mahdollisti positiivikuvien lisäksi myös negatiivit, jotka mullistivat valokuvauksen. Nyt yhdestä kuvasta voitiin tehdä useita vedoksia. 

<!--more-->

Märkälevykuvauksen aikaan kuvaajat jaettiin usein kolmeen kategoriaan, tintypistit, ambrotypistit ja valokuvaajat. Valokuvaajat olivat heitä, ketkä taitoivat negatiivien tekemisen ja tekivät negatiiveista vedoksia. Tintypistit kuvasivat positiivikuvia suoraan mustaksi pinnoitetulle metallilevylle ja ambrotypistit kirkkaalle lasilevylle. Negatiivien tekeminen on märkälevykuvauksen muodoista vaikein. 

Levyn tulee olla märkä koko kuvauksen ajan

Kuvaus vaatii valmisteluja, levy pinnoitetaan kollodion-liuoksella ja annetaan herkistyä hopeanitraatissa. Herkistymisen jälkeen levy ladataan levykasettiin, asetetaan kameraan ja kuvataan. Kuvauksen jälkeen levy kehitetään , kiinnitetään ja pestään. Kaikki tulee tapahtua noin 10-15 minuutissa ettei ennen aikaista kuivamista tapahdu. Lopuksi levy kuivataan ja lakataan. Osa työvaiheista tulee tehdä pimeässä.